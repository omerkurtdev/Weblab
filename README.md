---
# 2242-Weblab
---
Bilgisayar teknolojisinin gelişimi birçok sorunu ortadan kaldırdığı gibi beraberinde yeni sorunlar
ortaya çıkarmıştır. Bilgisayar kullanıcılarının en çok karşılaştığı problemler arasında, çok fazla
uygulamanın yüklü olduğu bilgisayarların yavaşlaması, bazı uygulama gereksinimlerinin bilgisayar
donanım özellikleri tarafından karşılanamaması, buna bağlı olarak bilgisayar/donanım yenileme
maliyetlerinin ortaya çıkması ve kapalı kaynak kodlu yazılımların lisans maliyetleri gösterilebilir.

Weblab adını verdiğimiz projemizde, bu problemlere odaklanmaktayız. Projemizi gerçekleştirmek
adına bölümümüz laboratuvarını pilot bölge olarak seçmiş bulunmaktayız. Weblab projemiz, bölümümüz
laboratuvarında yaşanan şu problemlere de çözüm üretmektedir:


- Laboratuvara yeni bir uygulama yüklemek gerektiğinde tüm bilgisayarlara tek tek yüklemek.

- Bir bilgisayarda çok fazla uygulama yüklü olduğu için bilgisayarlarda yaşanan yavaşlama.

- Bazı uygulamaların gereksinimleri, bilgisayar donanım özelliklerinin üstünde olması.

- Uygulama gereksinimlerinden doğan bilgisayar/donanım yenileme maliyetleri.

- Kapalı kaynak kodlu yazılımların lisans maliyetleri.

Weblab projemizin ana amacı bu problemlere çözüm bulmaktır. Ayrıca projemizin diğer amaçları:

1. Kullanıcıları, özgür yazılım uygulamalarını kullanmaya teşvik etmek.

2. Açık kaynak kodlu yazılımların üniversitelerde daha yaygın olarak kullanılmasını sağlamak.

3. Milli işletim sistemimiz olan Pardus’u daha yaygın hale getirmek.

Ana amacımızı gerçekleştirmek adına, son yıllarda yaygınlaşmaya başlayan konteyner teknolojini
projemizin en önemli parçası haline getirdik. Konteyner teknolojisinden yola çıkarak sanal bir bilgisayar
oluşturup, istemcisiz olarak –ekstra bir uygulama yüklemeden- tarayıcı üzerinden belirlenen web sitesine
girdikten sonra, kullanıcı girişini gerçekleştirerek kullanıcıya sanal bir bilgisayar sunmayı hedefledik.
Projemizde, GNU Linux işletim sistemini kullanan milli Pardus dağıtımımızı kullanarak,
kullanıcılarının hem Pardus dağıtımını kullanmaya hem de bu dağıtımı geliştirmeye teşvik etmeye
çalıştık.
